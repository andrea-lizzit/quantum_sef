This repository contains the code for Andrea Lizzit's Bachelor's thesis, _Analytic continuation for the self-energy in the GW method_.

# Description
Lo studio della struttura elettronica di materiali debolmente correlati è di grande interesse per lo sviluppo di materiali con proprietà vantaggiose e le potenziali applicazioni tecnologiche di alcuni loro comportamenti. La complessità di sistemi a molti corpi rende necessaria l'introduzione di approssimazioni che rendano il problema più trattabile con metodi numerici. La density functional theory (DFT) è spesso utilizzata per stimare la struttura elettronica del sistema perchè consente di ricondursi ad un problema a singola particella della quale si possono calcolare autofunzioni e autovalori di energia. A causa delle importanti approssimazioni introdotte dalla DFT essa non descrive accuratamente gli stati eccitati, ma si possono correggere gli autovalori di energia così ottenuti applicando il metodo GW, che si è rivelato estremamente efficace e sorprendentemente accurato. Uno dei passaggi più delicati in tutto il procedimento è il calcolo della funzione self-energia, che è ben nota lungo l'asse immaginario ma deve essere calcolata lungo l'asse reale del piano complesso. Bisogna quindi effettuare una continuazione analitica della self-energia dall'asse immaginario all'asse reale. Benchè in teoria la continuazione analitica della self-energia sia unica, in pratica la precisione numerica finita e le risorse computazionali finite fanno in modo che la soluzione non sia ben definita ed è necessario sviluppare dei metodi che riproducono il comportamento corretto della funzione sull'asse reale. Per questa tesi sono stati implementati e analizzati diversi metodi presenti in letteratura per risolvere questo problema. Essi sono stati scritti in Python e sono stati raccolti nel software Quantum-SEF.